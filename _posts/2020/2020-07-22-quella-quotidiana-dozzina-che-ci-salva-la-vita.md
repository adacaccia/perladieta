---
layout: post
title: "Quella quotidiana dozzina... che ci salva la vita!"
date: 2020-07-22
original_url: "https://perladieta.blogspot.com/2016/09/quella-quotidiana-dozzina-che-ci-salva.html"
tags:
  - perladieta
---

[![](/assets//assets/853c3126f4b77e93.jpeg)](https://blogger.googleusercontent.com/img/b/R29vZ2xl/AVvXsEgOsKvLHYwIIU9Pd0BbIv8qLOHI0rdUprqD_j5w15LceUmmc8f_TA3fm9qX9QmyPhAOr0GzkMQ2tbg3bsQiERu1Qay7lxBdrr0s4d0R1wMRAuMkViTH3xOHclUyZKhI05RU755-l8eXKgA/s1600/Dr.Greger.s.Daily.Dozen.jpeg)

(Articolo di gennaio 2016)

Tutto il resto di questo blog è diventato inutile: con la nuova App del Dr. Greger., infatti, possiamo sempre avere con noi un utile diario alimentare, che ci ricorda cosa mangiare e (grossomodo) in che quantità per stare in salute!

"Dr. Greger's Daily Dozen" è il nome di questa app, la cui schermata principale è nell'immagine qui a fianco.

La prima cosa da dire per chi (è proprio il caso di dirlo) non "mastica" l'inglese, è che questa app è fatta così bene da eliminare quasi del tutto le barriere linguistiche!

Infatti, è possibile cliccare su ciascuna delle 12 categorie elencate per avere approfondimenti:

* foto esemplificative
* "Serving Size", cioè la misura fotografica di una porzione
* elenco completo degli alimenti di quella categoria
* link ai relativi video del Dr. Greger.

  

Le categorie sono prese dal nuovo libro "How Not To Die" del Dr. Greger, e rappresentano gli alimenti di cui nutrirsi per avere una salute ottimale, secondo il miglior bilancio ottenibile dalle evidenze scientifiche disponibili al momento.  

Ogni categoria ha un'icona esplicativa, che già suggerisce di cosa si parla.

A sinistra, poi, sono indicate tante caselle quante sono le porzioni giornaliere suggerite per quella categoria di alimenti; le caselle sono cliccabili, così che possiamo registrare il nostro progresso quotidiano.

La app segnala, con una scritta che compare sotto il nome di una categoria, quando siamo stati "virtuosi" per 2 o più giorni di seguito.
